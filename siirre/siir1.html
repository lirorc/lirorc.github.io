<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
siyah bir şey
bu evren denilen şey
karanlık bir boşluk;
ışık yılı mesafesi
yıldızlar arasında

ömür de belki böyle;
bu göze düşüp de
ruha akseden anlam

yok olmayı mı bekliyor
her düşen zaman zerresinde
damarda devreden kan

güneş ne diye
geliyor aynı yere
ve denize akan su
esen kuvvetli rüzgar
dönüp dolaşıp da

bir balık
mesela
mutlu mudur acaba
yanında yüzlerce daha
hedefinden habersiz
bir o tarafa
bir bu tarafa

bir tekne yakalasa onu
ölüm yanında belirse
üzülür mü
yaşayamadım diye
biraz daha olsa da

öyleyse ne diye korkuyorsun
benden ayrılacak olmaktan
üzülme;
bak şu sözde karanlık göğe
beyaz çiçekler açmış

bir kaç tanesi düşse de
ziyanı yok
yeter geride kalan
</pre>
  </body>

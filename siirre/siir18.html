<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
şiirlerindeki manayı
sonunda anladım dedi kayoti
ve inan ki
keşke anlamasaydım diye
geçirdim içimden

yağmurlar kesildiği günde
buluşabilir miyiz yeniden

gerçi sen benle buluşsan da
ben buluşamam yeniden

o dönüp duran güneş
hep aynı güneş midir
yoksa bir birine benzeyen
yıldızlar mıdır ardınca giden

o büyüyüp küçülen ay
hep aynı ay mıdır
yoksa anka kuşu gibi
doğar mı ölümünden

ey kedi
ben senin sözlerini anladım
ve keşke anlamasaydım
ben düşmanımı arardım
içimdeymiş düşmanım

ey kedi
düşmanımın düşmanı!
ne diye o halde
alay edersin benimle
yazdığın şiirlerle

söyleseydin ya hemen
temiz cümlelerle

kedi uzaktan ona çağıranı tanıdı
ama ismini hatırlayamadı

kubilay han da
meclisindeki bu olayı
merakla sorguladı

kim idi az önceki
kendini bilmez tilki

kedi esefle cevapladı
inanın ulu hakan
bana da yabancı biri
</pre>
  </body>

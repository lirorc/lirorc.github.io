<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
sihirbaz
çubuğunu salladı
ve şapkasından
havaifişekler fırladı
iki kulaç yükselip
çiçek yaprakları gibi açtı

alkışlar
yıldırım gibi patladı

keskin bir kılıç çıkardı
yeşil bir elmayı havaya fırlatıp
tek hamlede yediye yardı
ardından kılıcı sapına kadar yuttu
geri çıkarttığında
sarmaşıklar sarmıştı

kimi insanlar
gözlerini ovaladı

seyircilerden birini çağırıp
eline bir arbalet verdi
bana ateş et dedi
bu benim magnus opum'um
korkma, ateş et!

ok yıldırım gibi fırladı
göğsünü delip diğer taraftan çıktı
bir anda herkes sesini kesti

heyecanla gözlerimi kapadım
ama merakıma yenilip
hafifçe
parmaklarımı araladım

aman!
o vücudunu delen ok
karşı taraftan
bir gül olarak çıktı

sihirbaz
ellerini yukarı kaldırdı
hafifçe eğilerek halkı selamladı
ve perde kapandı

alkışlar yankılanadursun
dostum
yüzünü bana çevirdi
teşekkür ederim dedi
en küçük bir hatanda
ölebilirdim

tüm biletler satıldı dedim
evet dedi
artık çıkabiliriz yola
yelken açabiliriz
cesur yeni dünyaya
</pre>
  </body>

<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
Baba
Kalbimi elime aldım
Nereye bıraksam
Buzdolabına koysam soğur
Mutfak tezgahına koysam
  pişirilip yutulur
Kutuya koysam
  tozlanır da kaybolur
Baba
Sen nereye bırakmıştın eskiden kalbini
Kime emanet etmiştin ki
Yanakların hala kan rengiyle kırmızı
Gözlerin ışıltılı
Kalbimi elime aldım
Ne kadar da küçük vücuduma kıyasla
Ama kalbim atmadan
Mermer rengi aynadan
Yüzüm elim ayaklarım
Mermer gibi soğuk
Mermer gibi sert bir süre
Ardından sünger kadar yumuşak
Mutfak tezgahındaki
Ardından tozlanır da kaybolur
Çivisiz tahtalardan
 bir kutuda
Baba
Anlattıklarımı
Anlıyor musun acaba
</pre>
  </body>

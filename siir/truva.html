<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
Sahilde dolaşırken
Ağlayan bir kız gördüm
Sarı saçlarının arasında
Yosun parçaları olan
Parmak arası terlikleri
Ayak derisini yüzmüş
Elbisesindeki pullar
Yer yer kopmuş
Pek perişan bir halde
Kayıp mı oldun yoksa
Üzülme bulunur hemen
Uzaklaştığın ailen
Kız hıçkırarak cevap verdi
Ahmak insan
Ağlamam kaybedildim diye
Ağlarım kaybettiklerinize
Bir zamanlar limanlardan
Kuzey rüzgarıyla ayrılırdınız
Arşınlardınız denizi
Ticaret ederdiniz devlerle
Bronzdandı miğferiniz
Ve zeytin ağaçlarıydı gölgeniz
Maviydi deniz eskiden
Yıldızlar ışırdı geceleri
Ozanlar yaşardı aranızda
Ve şen türküler söylerdi niceleri
</pre>
  </body>

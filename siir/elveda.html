<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
kanlı teberi doğrulttu
tahtıma doğru
imparator gardiyanları
bir anda çevreledi onu

"sonunda sahneden
"inme vakti geldi mi
"düşerken doğmuştum
"düşerek mi ölümüm
"zihnimin bir yerinde
"yağmur damlaları
"baloncuklar yapıyor

kedi
sadık dostum
ebedi dostum
ben sana kıyamam
sen de biliyorsun

benim ay gölgem
belki hatırladın
unutulması gerekenleri
ama hayat istemez mi
eskiyi terk etmeyi

"benim için, üstad
"ne ileri var ne geri
"kurumuş bir nehirde
"nasıl yüzebilir ki

dostum
hatırla o yağmurlu geceyi
şenliklerimizi
dertleşmelerimizi
ben seni terk edemem
ölümünü göremem

"üstad
"benim öldüğüm gün
"doğduğum gündü
"ve doğduğum gün
"öldüğüm günde
"sen cesedimi
"toprağa gömsen de
"yarın yanında beliririm
"habersizcesine
</pre>
  </body>

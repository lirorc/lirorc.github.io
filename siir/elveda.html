<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
Kanlı teberi doğrulttu
Tahtıma doğru
Imparator gardiyanları
Bir anda çevreledi onu
İhanet mi ediyorsun
Dedim imajinatöre
Konuşmuştuk halbuki
Barıştık sanıyordum
Ve sen de demiştin ki
Sana söz veriyorum
Anımsamıyor musun
Sana ikinci bir şans
Verilmez biliyorsun

"Hayır artık her şeyi
"Gayet iyi hatırlıyorum
"Yalanlara gerek yok
"Sen kimsin biliyorum
"Haki pelerinini
"Diktirdiğin terziyi
"Ve şüphesiz ayrıca
"O yağmurlu geceyi
"Sen yol kenarında ağlarken
"Yanına gelişimi
"Hatta daha da eski
"Bronz zırhlı prensesi
"Evet daha da eski
"Kaplumbağa ve tilkiyi
"Sen bir hiçtin yaşlı adam
"Ben'se şişman bir kedi
"Bir taş senin boynunda
"Fakat bilmiyorsun ki
"Bir taş benim midemde
"Üstelik hatırlıyorum
"Sonunda
"Sana niçin geldiğimi de
"Öyleyse cenk edelim; ben
"Tekrar unutmadan önce
</pre>
  </body>

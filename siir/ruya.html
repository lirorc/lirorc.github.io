<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
Rüyamda birisine
Aşık oldum vesselam
O da beni seviyordu
Yıllarımı geçirdim
Sohbet ettim durmadan
Ve uyanış kapısı
Yaklaşınca uzaktan
Farkettim göz açınca
Gidecekti hafızam
Unutacaktım sevgilimi
Yasını bile tutmadan
O da hissetmiş olacak ki
Suskundu
Gözleri kanlı
Sesi titrek
Gitme dedi
Birlikte olalım her zaman
Ama uyanmamak demek
Ölüm demekti benim için
Korktum

Sevgilimle güzel günler
Gelse de tekrar sona
Bir sonraki rüyamda da
Göreceğim ben onu
Ve unutacağım yeniden
Hep unuttuğum gibi
Böylece mütemadiyen
Bekleyecek ölüm beni
</pre>

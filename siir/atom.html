<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
İnsan mıyım hayvan mıyım güneş miyim ay mıyım
Çocuk muyum yaşlı mıyım zeki miyim saf mıyım
Neyim ben ruh muyum neyim ben toprak mıyım
Hangi parçam benden gitse ben olmaktan çıkarım
Özüm nedir değişmeyen ki zaman akıp geçse de
Fikirlerim gelişse de bedenim eskise de
Ben hala benim ben hala varım

Olmalı içimde bir yerde kimliğimi tanımlayan
Parçalanmayan çatlamayan evrilmeyen bir atom
Yoksa zamanın her zerresinde farklı bir ben doğardı
Farklı bir ben ölürdü ve farklı bir ben doğardı

Neyse düşünmek zaman kaybı bekleyince anlarım
Çürüyünce bedenim belki biraz anlarım
</pre>
  </body>

<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
Kedi
Sen misin gerçekten
Eski dostum
Sadık dostum
Yegane dostum
Sonunda geri geldin
Beni bırakıp nereye gitmiştin
Sen yokken
Kalbimi karanlık sarmaladı
Tinimi yozlaştırdı
Tırnaklarım uzadı
Sakalım göbeğime vardı
İnsanlar benden korkmaya başladı
Ve zulmettim defalarca kendime
Ama artık önemi yok belki de
Çünkü sen geri geldin
Ebedi dostum
Biliyorum her şeyi geri çevirebilirsin
Eskisi gibi
Kedi
Hatırlıyorsun değil mi
Hatırlıyorsun değil mi kedi
Haki renkli pelerinimi
Tek dostum
Hadi mırıldan sihirli heceleri
Sil yanaklarındaki tuzlu su birikintisini
Biliyorum
Beni bulman çok uzun sürdü değil mi
Özür dilerim
Kedi
Ağlama diyorum
Ağlama
Artık her şey yolunda
Eskisi gibi
Hadi mırıldan sihirli heceleri
Ve al zorla alman gerekse bile
Ekşimiş yeşil elmayı kollarımdan
Ve yala yanaklarımı ardından
Eskisi gibi
Yala sil yanağımdaki tuzlu su birikintisini
Kedi
Dile benden ne dilersen
Yeter ki kal yanımda
Son dakikalarımda
Ve fısılda sihirli heceleri kulağıma
Ebedi dostum
Merak etme, önemi yok
Çünkü yanımdasın artık
Eminim
Aydınlık kaplayacak kalbimi
Ve sihirli sözlerin
Hür kılacak tinimi
Kedi
Seni ne kadar da özlemişim
Hayır üzgün değilim
Çünkü ben seni göremesem de
Sen beni tekrar göreceksin
Ebedi dostum
İmajinatör
Ben koymuştum bu ismi sana
O yağmurlu akşamda
Hatırlıyorsun değil mi

"Üzgünüm, diye cevap verdi
"Üzgünüm üstad
"Ama kim olduğunu bilmiyorum
"Hatırlamıyorum
"Ne de sihirli heceleri
"Senin için çok geç
"Benim için'se fazla erken
"Ama söz veriyorum
"Yerine getireceğim isteğini
"Alacağım zorla olsa da
"Boynundaki bileziği
"Ve sen uykuya dalarken
"Mırıldanacağım kulağına
"Annemin beni uyutmak için
"Söylediği ninniyi
</pre>
  </body>

<!doctype html>
<html>
  <head>
    <title>λx.λy.x</title>
    <link rel="stylesheet" href="../styles.css">
  </head>
  <body>
<pre>
Kendime bir yalan uydurdum
Hayat stratejisi

Ben kimim
Neredeyim
Ne yaparım
Ne ederim

Teker teker tekerledim
En sonunda ezberledim
Hikaye oluşturdum

Ben kimim
Neredeyim
Ne isterim
Ne severim

Kendime bir yalan uydurdum
Hayat stratejisi
Hayatta kalma stratejisi
Çünkü hikayeler olmadan
Ben boş bir kabuğum

Bu oyuğu kuş misali
Ot samanla doldurdum
Ki hayatı unuttum

Bir bebek gibi olmalı belki
Her şeye şaşkınlıkla bakan
Ressam gözü misali
Hakikati bulandırmayan
Olguyu olduğu gibi
Zihninde akse uğraşan
Ve acı çeken şüphesiz

Ama o zaman
Ucu bucağı olmayan deniz
Çekmez mi seni derine
Dert dikeni dikilir derine
Ve tırnakların kopacak gibi
Dişlerin düşecekçesine
Saçlarin dökülecekcesine

Haydi hayatı göz ardi ettin
Pekala bu ışık ne ışıtan
Süzüm süzüm hüzmeleri
Zihninde olgu olduran
Rengarenk renkleriyle

Haydi hikayenle yaşadın
Ya çelişirse kendiyle
Tekerlediğin stratejin
Uyuşmazsa benliğinle

Yahut ağladın
Ya rahatlamazsan
Gözyaşları bitse bile

O kuru ot ve saman
Ne kadar da kolay tutuşur
Işığın ışıltısı ısıtıp
Aleve gebe edince
Ve yanmaya başlar
Organizma içten içe
Ta ki düdüklü tencere misali
Dayanamaz bu tazyike
Ve patlar
Bam! diye

Teker teker tekerledim
Ben kimim, neredeyim

Teker teker tekerledim
Ben kimim, neredeyim
Ben kimim, neredeyim
Ben kimim, neredeyim

Derine
Daha derine
Ta ki sadece karanlık
Ve bu uyuşma hissi

Doğru tercih miydi acaba
Alevler sönse bile
Hisler körelse bile
Bi yanlışlık var sanki diye
Fısıldıyor bana
Tekerleme

Ve sonunda içi yanıp boşalan kabuk
Hafifliyor
Tekrar yükseliyor
Küçük bir çocuğun elinden kayan
Kırmızı bir balon misali

Bam!

Ruhum bürünüyor
Yeniden bir surete
</pre>
  </body>
